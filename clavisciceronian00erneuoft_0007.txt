PRAEFATIO
EDITIONIS PRIMAE.

 

(QUAE nos causae ad hos Indices conficiendos impulerint,
quodque simus in iis consilium secuti, expositum est a nobis
tum, cum universis Ciceronis operibus ante hoc biennium
praefaremur. Nempe, cum his inprimis consultum hac Cice-
ronis editione vellemus, qui propter rei familiaris angustias,
non possunt iis Ciceronis editionibus uti, quae doctorum ho-
minum curis illustratae ac perpolitae prodierunt, eaque de
causa et carere Ciceronis libris plerisque coguntur, et ab iis
legendis retinentur: ipsarum porro editionum illarum, ut
quaeque est praestantior, ita minus est eorum usibus accom-
modata, qui⁰non multum in hoc eruditionis genere profece-
runt; propterea, quod fere plus doctiorum usibus sunt, quam
reliquorum comparatae: illud relictis omnibus efficiendum no-
bis sumsimus, ut et verbis et rebus, quantum quidem indicum
ratio pateretur, explicandis et illustrandis, faciliorem tironibus
Ciceronis lectionem efficeremus, et plures ad eam invitaremus,
qui nunc et verborum et rerum ignoratione ea, cui mederi
ipsi non possunt, ab ea rejiciuntur. Equidem quo magis de
ratione edendorum veterum auctorum illustr-andorumque co-
gito, hoc mihi magis videtur difficile, quae sit optima, defi-
nire. Quo tempore docti in hoc literarum genere homines,
depulsa scholastica barbarie, incipiebant e tenebris eruere, et
tineis blattisque eripere veterum auctorum reliquias, propter
summam omnium in hoc genere ignorantiam, cousentaneum,
uti erat, ita putabant, omnia explicare et illustrare, in quibus
haerere inscitia hominum posset. Itaque magna pars animad-
versionum in rebus levibus, in singulis verbis occupabatur,
multaque afferebantur ejusmodi, quae nunc in vulgatis Lexicis
reperiuntur, nec tironibus sunt ignota. Postea, cum major in
dies lux affulgere coepisset bonis literis, imprimisque his
nostris temporibus, cum summa ingenia in hoc genere illu-
strando elaborarunt, vulgaria multa, facilia, et tironibus nota
sunt, quae superioribus illis renascentium literarum tempori·-
bus nova et obscura jure putabantur. Itaque consentaneum
fuit, aliam illustrandorum auctorum rationem inire. Hinc
exorti sunt, qui hunc sibi modum statuerent, ut quae se aut
B

